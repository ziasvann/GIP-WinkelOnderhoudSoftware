# GIP-WinkelOnderhoudSoftware
## Extra duiding bij deze pagina
Dit werk werd gemaakt door Zias van Nes uit het 6e jaar Industriële Computertechnieken. 

Om deze opleiding te kunnen slagen moet er een geïntegreerde proef worden afgelegd. Dit is een werk waarin verschillende vakonderdelen verwerkt worden in een eigen gekozen project.

Voor mijn gip maakte ik een software die zowel als magazijn database of als kassa kan dienen. Het magazijn programma dient als een database waarin je grafisch nieuwe producten kan toevoegen aan de software. Je kan hiermee ook een product verwijderen of wijzigen. Elk product heeft specifieke eigenschappen zoals zijn prijs, eventuele korting, categorie, gewenst aantal producten aanwezig en huidig aantal producten aanwezig. 

De kassa is het programma waarmee de producten uit het magazijn “afgerekend” kunnen worden, dit betekent dat de prijs van de producten wordt opgeteld en een totaalsom wordt gemaakt. Nadien wordt het aantal van een product verminderd waardoor de producten die zijn gekocht niet meer in de winkel zijn geregistreerd.

Voor dit werk heb ik veel ondersteuning gekregen. Ik wil graag mijn moeder bedanken, die dit werk heeft nagekeken. Ik wil graag mijn vader bedanken, die mij heeft geholpen met de uitwerking van dit project en mij veel goede ideeën heeft gegeven voor het realiseren van dit werk. Tenslotte wil ik ook mijn vakleerkracht Becqué K. alsook mijn leerkracht Nederlands Brynaert J. bedanken voor hun steun bij dit project. 

Door dit project te realiseren heb ik enorm veel bijgeleerd. Ik ben dus enorm dankbaar dat ik de kans heb gekregen om dit project te maken.

U kunt het bijbehorende boek vinden via [deze](https://donboscohalle-my.sharepoint.com/:w:/g/personal/zias_vannes_donboscohalle_be/Ece7NscOT9lIlTa2-19U6RUBFMBPqWAAzbQINC2aJgmewg?e=2Aprti) link.
